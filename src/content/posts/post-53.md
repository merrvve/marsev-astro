---
title: "3. Birinci Basamak Sağlık Hizmetleri Kongresi"
description: "3. Birinci Basamak Sağlık Hizmetleri Kongresi"
date: 2026-22-03T05:00:00Z
lang: "tr"
image: "/images/posts/bibak3.png"
categories: ["kongre"]
authors: ["MARSEV"]
tags: ["kongre", "birinci basamak"]
draft: false
---

3. Birinci Basamak Sağlık Hizmetleri Kongresi 22-26 Mart 2026'da gerçekleştirlecektir.

## Davet

Birinci Basamak Sağlık Hizmetlerinin Değerli Çalışanları,

Marmara Sağlık Eğitim ve Araştırma Vakfı (MARSEV) birinci basamak sağlık hizmetlerine ve birinci basamak sağlık çalışanlarının eğitimine ve halkın sağlık eğitimine katkı sağlamak amacıyla hizmet veren bir vakıf kuruluşudur.

Birinci Basamak Sağlık Hizmetlerinin daha nitelikli sunumu için Birinci Basamakta Farklı Sağlık Meslekleri ve Kurumları Arasında İş Birliği ve Koordinasyonuna odaklanan MARSEV, bu amaca yönelik olarak Marmara Üniversitesi  
Uygulama Araştırma Merkezi (MARAHEK UYAM) ile iş birliği içinde çalışmakta, hekimlik ve hemşirelik/ebelik dışında birinci basamakta çalışmakta olan diyetisyen, psikolog, fizyoterapist, diş hekimi başta olmak üzere, eczacılar, sosyal hizmet uzmanları ve esas yapılanması sağlık dışı olmakla birlikte işlevleri sağlığı etkileyecek tüm meslek mensuplarıyla, eğitici ve araştırmacılarıyla birlikte çalışmayı hedeflemektedir. 

İlkini 7-9 Mart 2024 yılında yaptığımız Ulusal Birinci Basamak Sağlık Hizmetleri Kongresi’ni (BiBaK), Medipol Üniversitesi’nin değerli katkılarıyla “Birinci Basamakta Farklı Sağlık Meslekleri Arasında İşbirliği ve Koordinasyon” teması ile, ikincisini Marmara Üniversitesi Mehmet Genç Külliyesi’nde “Birinci Basamak Sağlık Profesyonellerini Güçlendirilmesi” temasıyla gerçekleştirdik.

Her yıl düzenli olarak yapılmasını planladığımız BiBaK’ların üçüncüsünü ise 26-28 Mart 2026 tarihleri arasında, Marmara Üniversitesi Mehmet Genç Külliyesi’nde bu kez “Birinci Basamağın Temel Sağlık Hizmetleriyle Harmonizasyonu” başlığı altında yapıyoruz.

Kongrenin ana temasını Birinci Basamakta sunulan Temel Sağlık Hizmetleri ve bu başlığın altında, koruyucu sağlık hizmetlerinin yanı sıra birinci basamak tanı ve tedavi hizmetleri oluşturmaktadır. Bu hizmetler Ülkemizde büyük bir sağlık ordusu tarafından sunulmaktadır. Her birimin birbirinden öğreneceği pek çok klinik konu, paylaşabileceği engin deneyimi bulunmaktadır. Bu amaçla Kongremizde tüm birinci basamak çalışanlarına yönelik kurslar, atölye çalışmaları, seminer ve paneller ve araştırmalar için sözlü bildiri oturumları ve olgu tartışmaları olacaktır. Yurt dışından gelen, konusunda uzman konuklarımız bizlere entegre ve interprofesyonel birinci basamak hakkında konferanslar yapacaklardır. 

Bu deneyimlerin paylaşılması ve birlikte öğrenme ortamının birinci basamağın temel sağlık hizmetleriyle harmonizasyonuna önemli katkı sağlayacağını düşünüyor, tüm birinci basamak sağlık çalışanlarını ve sağlık öğrencilerini bu bilimsel ortama katkılarını sunmak üzere Kongremize davet ediyoruz.
BiBaK’ların hepimizin kongresi olması dileğiyle BiBaK26’da buluşmak üzere,
Saygılar sunarız.



Kongre Başkanları

Prof. Dr. Arzu UZUNER
Marmara Sağlık Eğitim ve Araştırma Vakfı (MARSEV) YK Başkanı


Prof. Dr. G. Pemra C. UNALAN
Marmara Aile Hekimliği Uygulama ve Araştırma Merkezi (MARAHEK UYAM) YK Başkanı
