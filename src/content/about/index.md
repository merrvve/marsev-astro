---
title: "MAR-SEV - Marmara Sağlık Eğitim ve Araştırma Vakfı"
meta_title: "Hakkımızda"
draft: false

# what_i_do:
#   title: "Neler Yapıyoruz?"
#   items:
#   - title: "Eğitim Seminerleri"
#     description: ""
  
#   - title: "Kurs ve Sertifikasyon"
#     description: ""
  
#   - title: "Workshop"
#     description: ""

#   - title: "Kongre"
#     description: ""

---


Vakfın Kuruluş Amacı Türkiye'de yaşayan herkese eşit, dengeli ve mümkün olan en yüksek düzeyde koruyucu ve iyileştirici sağlık hizmetleri ile eğitim ve diğer sosyal hizmetleri etkin bir biçimde sunabilmek için mezuniyet öncesi, mezuniyet sonrası ve hizmet içi eğitim yapan her düzeyde eğitim kurumları açmak, işletmek, seminerler, kurslar düzenlemek ve bu amaçla eğiticiler bulup çalıştırmak;

Ülkemizde birinci basamak sağlık hizmetlerine ve birinci basamak çalışanlarının lisans, lisans üstü ve sürekli mesleksel eğitimine katkı sağlamaktır.

**MARSEV in Tarihçesi**

MARSEV 20.06.1997 yılında İstanbul’da Marmara Üniversitesi Tıp Fakültesi Öğretim Üyeleri tarafından kurulmuş, 27.02.1998 tarihinde T.C.Kültür ve Turizm Bakanlığı Vakıflar Genel Müdürlüğü İstanbul Vakıflar II. Bölge Müdürlüğü’nce tescil edilmiştir.

Kurucusu Marmara Üniversitesi Tıp Fakültesi Halk Sağlığı Anabilim Dalı Öğretim Üyesi Prof.Dr.Fatma Şanda Çalı ve Tıp Fakültesi’nin çeşitli bölümlerinde çalışmakta olan öğretim üyeleridir. (Bknz Yönetim)

İleri bir vizyonla kurulan MARSEV uzun yıllar Üniversite’nin değerli üyelerinin Vakfa gönüllü katkılarıyla adında yer alan sağlık eğitimi ifadesinin içini dolduran pek çok eğitime, ve Avrupa Birliği Projelerine imza atmıştır. (Bknz tamamlanmış projelerimiz)

Zaman içinde Kurucular Kurulu’ndan çeşitli nedenlerle ayrılanlar olduğundan, 2020 yılında Vakıf Yönetiminde köklü bir değişiklik olmuş, Marmara Üniversitesi Tıp Fakültesi Aile hekimliği Anabilim Dalı üyeleri, Vakfın Kurucusu ve Prof.Dr.F.Hande Harmancı’dan oluşan yeni bir yönetimle yoluna devam etmesi kararı alınmıştır. (Bknz Yönetim)

**MARSEV’in Misyonu “Birinci Basamağın Güçlendirilmesi” dir.**

Bu misyon öncelikle ulusal, uzun erimde de uluslararası çerçevede yapılacak girişimlerle desteklenmektedir.

**MARSEV’i tanımlayan özellikler**:

- Güvenilir
- Öncü
- Kapsayıcı
- Bilgiye dayalı
- Birinci basamak yönelimli olmasıdır.

**MARSEV faaliyetlerinin ana ekseni**

Birinci Basamağın güçlendirilmesi, güçlü birinci basamak yönetimi, uygulaması, yetkinlikleri, hizmetleri ve Multidisipliner çalışma olarak belirlenmiştir. Eğitim ve araştırma faaliyetleri bu eksen etrafında planlanır, düzenlenir.

**VAKFIN FAALİYET ALANLARI**

1. Sağlık ve sağlıkla ilgili eğitim ve araştırma kurumları için gerekli olan araç, gereç, ders kitabı ve eğitim malzemelerinin ve tıbbi bakımla ilgili her türlü maddenin sağlanmasına ve bakımına, öğrencilerinin ihtiyaçlarının karşılanmasına katkıda bulunmak
2. Her çeşit ve düzeyde sağlık kurumu açmak, işletmek, bina ve tesislerini yapmak, yapım ve onarımına yardımcı olmak.
3. Halkın sağlığını geliştirici araştırmalar yapmak ve yaptırmak.
4. Hızlı nüfus artışı ve sosyo-ekonomik boyutları, yüksek doğurganlığın önlenmesi, çocuk sağlığı, üreme sağlığı ve aile planlaması alanlarında eğitim, araştırma yapmak ve sağlık hizmeti sunmak.
5. Her kademedeki sağlık ve yardımcı sağlık personelini yetiştirmek, mezuniyet öncesi, mezuniyet sonrası ve hizmet içi eğitimleri için her düzeyde eğitim kurumları açmak, işletmek, seminerler, kurslar düzenlemek ve bu amaçla eğiticiler bulup çalıştırmak.
6. Sağlık ile ilgili alanlarda yurt içinde ve yurt dışında mezuniyet öncesi, mezuniyet sonrası ve hizmet içi eğitim yapmak isteyen başarılı öğrenci ve kişileri maddi yönden desteklemek, burs vermek, sosyal tesisler kurmak ve işletmek, eğitim amacıyla yayınlar yapmak.
7. Sağlık ve sağlıkla ilgili eğitim ve araştırma kurumlarında hizmet veren yönetici ve personeli teşvik etmek, bu alanlarda başarı gösterenleri ödüllendirmek.
8. Sağlık ve sağlıkla ilgili eğitim ve araştırma kurumlarının üretim ve hizmet kapasitelerinin kullanımı ve işletimine yardımcı olmak.
9. Sağlık ve sağlıkla ilgili eğitim ve araştırma kurumları ile iş çevreleri ve endüstri alanları arasında kurulacak işbirliğini desteklemek ve bu konuda yardımcı olmak.
10. Topluma olumlu sağlık davranışları kazandırabilmek amacıyla eğitim faaliyetleri yapmak ve yaptırmak.
11. Sağlık ile ilgili bilimsel toplantı ve oturumlar düzenlemek, aynı amaçla yapılan çalışmaları desteklemek.
12. Sağlık ve sağlıkla ilgili eğitim ve araştırma kurumlarının ihtiyaç duyduğu akademik, teknik ve idari personel açığının kapatılması için gerektiğinde sözleşmeli personel tutmak, ya da personel giderlerine ve ödemelerine katkıda bulunmak.
13. Çevre sağlığı, sorunları, kirlenmesi, doğal kaynakların dengeli bir şekilde kullanılması konularında araştırma yapmak.
14. Tedavi edici ve koruyucu sağlık hizmetlerinin herkes için sağlanmasında ve geliştirilmesinde her türlü spor faaliyetleri dahil, gerekli ortamı ve organizasyonu yaratmak.
15. Kreş ve gündüz bakımevi, çocuk bakım yurdu, yaşlı huzurevi gibi her türlü sosyal hizmet kurumlarını açmak ve işletmek, bu tür kuruluşların her türlü gereksinimlerinin karşılanmasına katkıda bulunmak.

BU ALANLARA İLİŞKİN FAALİYETLER

1. Veri toplamak, araştırmalar, bilimsel projeler gerçekleştirmek ve saha çalışmaları yapmak.
2. Kamuoyunun aydınlatılması için her türlü görsel-işitsel materyal geliştirmek, konulu ya da dokümanter film yapmak ve yayımlamak, piyes, oyun ve tiyatro çalışmaları yapmak.
3. Kamuoyu oluşturmak ve bu amaçla karar organları nezdinde girişimlerde bulunmak.
4. Radyo ve Televizyonların Kuruluşu hakkında kanuna aykırılık teşkil etmeyecek şekilde Vakıf bünyesinde görsel-işitsel prodüksiyonlar gerçekleştirebilecek bir birim oluşturmak.
5. Örgün ya da yaygın eğitim ve araştırma kurumları kurmak ve eğitim ve araştırma hizmetleri vermek.
6. Kongre, konferans, seminer ve sempozyumlar düzenlemek.
7. Çeşitli yarışmalar düzenlemek, teşvik ödülleri vermek.
8. İlgili alanlarda faaliyetler gösteren kuruluşlara teknik danışmanlık, araç, gereç yardımı yapmak ya da yaptırmak.
9. Sağlıklı insan gücü yetiştirilmesi amacına uygun olarak üreme ve çocuk sağlığı, aile planlaması klinikleri ile diğer sağlık hizmetlerini vermek.

